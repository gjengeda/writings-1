DevOpsDays Oslo 2017
====================

**DevOpsDays er ein av dei viktigaste konferansane i verda innan DevOps og kontinuerlige leveransar. 1. og 2. november i år kjem DevOpsDays for andre gong til Oslo. Bryr du deg om leveranseevna til organisasjonen din? Køyr deg opp!**

DevOpsDays som konferanse har sitt fokus på transformasjon, organisasjonsutvikling og korleis me kan levere meir og betre for mindre.

I år har me tre keynote speakers å pryda programmet vårt med:

Jeff Sussna som skal snakke om [Operationalizing Empathy](https://www.devopsdays.org/events/2017-oslo/program/jeff-sussna/). Jeff er ein internasjonalt anerkjent fagperson innan digitalisering og design thinking. Han er også forfattaren bak boka Designing Delivery: Rethinking IT In the Digital Service Economy. Denne guten her var tverrfagleg medan den gjennomsnittlege IT-konsulenten i dag gjekk i bleier!

Hannah Foxwell med [The End Of Sleepless Nights On-Call – How Machine Learning Is Set To Transform IT Operations](https://www.devopsdays.org/events/2017-oslo/program/hannah-foxwell/). Ein mildt sagt fengjande tittel om eg skal få seie det. Vekkjer åtgaum! Korleis kan du forbetra drift med maskinlæring? Vel, du lyt nesten ta turen innom!

Til sist, men så til dei grader ikkje minst, får me også [Patrick Debois](https://www.devopsdays.org/events/2017-oslo/program/patrick-debois/) på talarstolen. Patrick er kjent som ein av grunnleggarane bak heile DevOps-røyrsla og han var den som fann opp begrepet i samband med at han arrangerte den aller fyrste DevOpsDays for åtte år sidan. Han er også ein av forfattarane bak boka The DevOps Handbook.

Me har sjølvsagt mange andre på [lista](https://www.devopsdays.org/events/2017-oslo/program/) vår også. Både [lokale heltar](https://www.devopsdays.org/events/2017-oslo/program/stein-inge-morisbak/) og [forskarar](https://www.devopsdays.org/events/2017-oslo/program/daniela-soares-cruzes/) og mange fleir. Detta' blir bra!
